Numero: 43
1°Nome: Kuai
2°Nome: Lo straripamento (la decisione)
Pattern: 777778
Immagine: 
Il lago è salito al cielo:
L'immagine dello straripamento.
Così il nobile largisce ricchezza verso il basso
Ed è schivo di soffermarsi presso la sua virtù.
Sentenza: 
Lo straripamento.
Decisi bisogna rendere nota la cosa
Presso la corte del re.
Secondo verità dev'essere proclamata.
Pericolo!
Bisogna avvisare la propria città.
Non propizio è impugnare le armi.
Propizio è imprendere qualche cosa.
1°linea: 
Potente nelle procedenti dita dei piedi.
Andandovi e non essendo pari al compito
Si commette un errore.
2°linea: 
Allarme.
Di sera e di notte armi.
Non temere nulla.
3°linea: 
Essendo potenti negli zigomi reca sciagura.
Il nobile è fermamente deciso.
Egli cammina solingo e finisce sotto la pioggia.
Ne viene inzaccherato e si mormora contro di lui.
Nessuna macchia.
4°linea: 
Sulle cosce non vi è pelle
Ed il camminare riesce gravoso.
Se ci si lasciasse condurre come una pecora
Il pentimento svanirebbe.
Ma quando si udranno queste parole
Non si crederanno.
5°linea: 
Di fronte alle erbacce v'è bisogno di forte decisione.
Camminare nel mezzo rimane libero da macchia.
6°linea: 
Nessun richiamo!
Alla fine viene sciagura.
